故人西辞黄鹤楼，烟花三月下扬州。
孤帆远影碧空尽，唯见长江天际流。

日照香炉生紫烟，遥看瀑布挂前川。
飞流直下三千尺，疑是银河落九天。

李白乘舟将欲行，忽闻岸上踏歌声。
桃花潭水深千尺，不及汪伦送我情。

杨花落尽子规啼，闻道龙标过五溪。
我寄愁心与明月，随风直到夜郎西。

天门中断楚江开，碧水东流至此回。
两岸青山相对出，孤帆一片日边来。

谁家玉笛暗飞声，散入春风满洛城。
此夜曲中闻折柳，何人不起故园情。

朝辞白帝彩云间，千里江陵一日还。
两岸猿声啼不住，轻舟已过万重山。

问余何意栖碧山，笑而不答心自闲。
桃花流水窅然去，别有天地非人间。

云想衣裳花想容，春风拂槛露华浓。
若非群玉山头见，会向瑶台月下逢。

兰陵美酒郁金香，玉碗盛来琥珀光。
但使主人能醉客，不知何处是他乡。

寒雨连江夜入吴，平明送客楚山孤。
洛阳亲友如相问，一片冰心在玉壶。

秦时明月汉时关，万里长征人未还。
但使龙城飞将在，不教胡马度阴山。

青海长云暗雪山，孤城遥望玉门关。
黄沙百战穿金甲，不破楼兰终不还。

荷叶罗裙一色裁，芙蓉向脸两边开。
乱入池中看不见，闻歌始觉有人来。

闺中少妇不知愁，春日凝妆上翠楼。
忽见陌头杨柳色，悔教夫婿觅封侯。

沅水通波接武冈，送君不觉有离伤。
青山一道同云雨，明月何曾是两乡。

芙蓉不及美人妆，水殿风来珠翠香。
谁分含啼掩秋扇，空悬明月待君王。

香帏风动花入楼，高调鸣筝缓夜愁。
肠断关山不解说，依依残月下帘钩。

白花原头望京师，黄河水流无尽时。
穷秋旷野行人绝，马首东来知是谁。

莫道秋江离别难，舟船明日是长安。
吴姬缓舞留君醉，随意青枫白露寒。

两个黄鹂鸣翠柳，一行白鹭上青天。
窗含西岭千秋雪，门泊东吴万里船。

黄四娘家花满蹊，千朵万朵压枝低。
留连戏蝶时时舞，自在娇莺恰恰啼。

岐王宅里寻常见，崔九堂前几度闻。
正是江南好风景，落花时节又逢君。

黄师塔前江水东，春光懒困倚微风。
桃花一簇开无主，可爱深红爱浅红。

锦城丝管日纷纷，半入江风半入云。
此曲只应天上有，人间能得几回闻。

王杨卢骆当时体，轻薄为文哂未休。
尔曹身与名俱灭，不废江河万古流。

肠断春江欲尽头，杖藜徐步立芳洲。
颠狂柳絮随风去，轻薄桃花逐水流。

云母屏风烛影深，长河渐落晓星沉。
嫦娥应悔偷灵药，碧海青天夜夜心。

君问归期未有期，巴山夜雨涨秋池。
何当共剪西窗烛，却话巴山夜雨时。

初闻征雁已无蝉，百尺楼高水接天。
青女素娥俱耐冷，月中霜里斗婵娟。

宣室求贤访逐臣，贾生才调更无伦。
可怜夜半虚前席，不问苍生问鬼神。

竹坞无尘水槛清，相思迢递隔重城。
秋阴不散霜飞晚，留得枯荷听雨声。

远书归梦两悠悠，只有空床敌素秋。
阶下青苔与红树，雨中寥落月中愁。

荷叶生时春恨生，荷叶枯时秋恨成。
深知身在情长在，怅望江头江水声。

清明时节雨纷纷，路上行人欲断魂。
借问酒家何处有，牧童遥指杏花村。

银烛秋光冷画屏，轻罗小扇扑流萤。
天阶夜色凉如水，卧看牵牛织女星。

千里莺啼绿映红，水村山郭酒旗风。
南朝四百八十寺，多少楼台烟雨中。

烟笼寒水月笼沙，夜泊秦淮近酒家。
商女不知亡国恨，隔江犹唱后庭花。

远上寒山石径斜，白云深处有人家。
停车坐爱枫林晚，霜叶红于二月花。

折戟沉沙铁未销，自将磨洗认前朝。
东风不与周郎便，铜雀春深锁二乔。

青山隐隐水迢迢，秋尽江南草未凋。
二十四桥明月夜，玉人何处教吹箫。

多情却似总无情，唯觉樽前笑不成。
蜡烛有心还惜别，替人垂泪到天明。

胜败兵家事不期，包羞忍耻是男儿。
江东子弟多才俊，卷土重来未可知。

长安回望绣成堆，山顶千门次第开。
一骑红尘妃子笑，无人知是荔枝来。

晓迎秋露一枝新，不占园中最上春。
桃李无言又何在，向风偏笑艳阳人。

落魄江南载酒行，楚腰纤细掌中轻。
十年一觉扬州梦，赢得青楼薄幸名。

自是寻春去校迟，不须惆怅怨芳时。
狂风落尽深红色，绿叶成阴子满枝。

鸳鸯帐里暖芙蓉，低泣关山几万重。
明镜半边钗一股，此生何处不相逢。

一道残阳铺水中，半江瑟瑟半江红。
可怜九月初三夜，露似真珠月似弓。

人间四月芳菲尽，山寺桃花始盛开。
长恨春归无觅处，不知转入此中来。

菱叶萦波荷飐风，荷花深处小船通。
逢郎欲语低头笑，碧玉搔头落水中。

霜草苍苍虫切切，村南村北行人绝。
独出门前望野田，月明荞麦花如雪。

绿野堂开占物华，路人指道令公家。
令公桃李满天下，何用堂前更种花。

借问江潮与海水，何似君情与妾心。
相恨不如潮有信，相思始觉海非深。

天平山上白云泉，云自无心水自闲。
何必奔冲山下去，更添波浪向人间。

青青一树伤心色，曾入几人离恨中。
为近都门多送别，长条折尽减春风。

泪湿罗巾梦不成，夜深前殿按歌声。
红颜未老恩先断，斜倚薰笼坐到明。

独在异乡为异客，每逢佳节倍思亲。
遥知兄弟登高处，遍插茱萸少一人。

渭城朝雨浥轻尘，客舍青青柳色新。
劝君更尽一杯酒，西出阳关无故人。

杨柳渡头行客稀，罟师荡桨向临圻。
唯有相思似春色，江南江北送君归。

清风明月苦相思，荡子从戎十载馀。
征人去日殷勤嘱，归雁来时数附书。

可怜盘石临泉水，复有垂杨拂酒杯。
若道春风不解意，何因吹送落花来。

自古逢秋悲寂寥，我言秋日胜春朝。
晴空一鹤排云上，便引诗情到碧霄。

九曲黄河万里沙，浪淘风簸自天涯。
如今直上银河去，同到牵牛织女家。

湖光秋月两相和，潭面无风镜未磨。
遥望洞庭山水色，白银盘里一青螺。

朱雀桥边野草花，乌衣巷口夕阳斜。
旧时王谢堂前燕，飞入寻常百姓家。

杨柳青青江水平，闻郎江上踏歌声。
东边日出西边雨，道是无晴却有晴。

庭前芍药妖无格，池上芙蕖净少情。
唯有牡丹真国色，花开时节动京城。

山桃红花满上头，蜀江春水拍山流。
花红易衰似郎意，水流无限似侬愁。

终日望夫夫不归，化为孤石苦相思。
望来已是几千载，只似当时初望时。

别梦依依到谢家，小廊回合曲阑斜。
多情只有春庭月，犹为离人照落花。

应怜屐齿印苍苔，小扣柴扉久不开。
春色满园关不住，一枝红杏出墙来。

寂寂花时闭院门，美人相并立琼轩。
含情欲说宫中事，鹦鹉前头不敢言。

隐隐飞桥隔野烟，石矶西畔问渔船。
桃花尽日随流水，洞在清溪何处边。

故园东望路漫漫，双袖龙钟泪不干。
马上相逢无纸笔，凭君传语报平安。

月落乌啼霜满天，江枫渔火对愁眠。
姑苏城外寒山寺，夜半钟声到客船。

碧玉妆成一树高，万条垂下绿丝绦。
不知细叶谁裁出，二月春风似剪刀。

少小离家老大回，乡音无改鬓毛衰。
儿童相见不相识，笑问客从何处来。

誓扫匈奴不顾身，五千貂锦丧胡尘。
可怜无定河边骨，犹是春闺梦里人。

洛阳城里见秋风，欲作家书意万重。
复恐匆匆说不尽，行人临发又开封。

井底点灯深烛伊，共郎长行莫围棋。
玲珑骰子安红豆，入骨相思知不知。

天街小雨润如酥，草色遥看近却无。
最是一年春好处，绝胜烟柳满皇都。

爆竹声中一岁除，春风送暖入屠苏。
千门万户曈曈日，总把新桃换旧符。

胜日寻芳泗水滨，无边光景一时新。
等闲识得东风面，万紫千红总是春。

泉眼无声惜细流，树阴照水爱晴柔。
小荷才露尖尖角，早有蜻蜓立上头。

毕竟西湖六月中，风光不与四时同。
接天莲叶无穷碧，映日荷花别样红。

横看成岭侧成峰，远近高低各不同。
不识庐山真面目，只缘身在此山中。

浩荡离愁白日斜，吟鞭东指即天涯。
落红不是无情物，化作春泥更护花。

京口瓜洲一水间，钟山只隔数重山。
春风又绿江南岸，明月何时照我还。

死去元知万事空，但悲不见九州同。
王师北定中原日，家祭无忘告乃翁。

水光潋滟晴方好，山色空蒙雨亦奇。
欲把西湖比西子，淡妆浓抹总相宜。

葡萄美酒夜光杯，欲饮琵琶马上催。
醉卧沙场君莫笑，古来征战几人回。

更深月色半人家，北斗阑干南斗斜。
今夜偏知春气暖，虫声新透绿窗纱。

新年都未有芳华，二月初惊见草芽。
白雪却嫌春色晚，故穿庭树作飞花。

洛阳城里见秋风，欲作家书意万重。
复恐匆匆说不尽，行人临发又开封。

千锤万凿出深山，烈火焚烧若等闲。
粉骨碎身全不怕，要留清白在人间。

咬定青山不放松，立根原在破岩中。
千磨万击还坚劲，任尔东西南北风。

黄河远上白云间，一片孤城万仞山。
羌笛何须怨杨柳，春风不度玉门关。

梅雪争春未肯降，骚人阁笔费评章。
梅须逊雪三分白，雪却输梅一段香。

古人学问无遗力，少壮工夫老始成。
纸上得来终觉浅，绝知此事要躬行。

两个黄鹂鸣翠柳，一行白鹭上青天。
窗含西岭千秋雪，门泊东吴万里船。

岐王宅里寻常见，崔九堂前几度闻。
正是江南好风景，落花时节又逢君。

锦城丝管日纷纷，半入江风半入云。
此曲只应天上有，人间能得几回闻。

秋来相顾尚飘蓬，未就丹砂愧葛洪。
痛饮狂歌空度日，飞扬跋扈为谁雄。

江月去人只数尺，风灯照夜欲三更。
沙头宿鹭联拳静，船尾跳鱼拨剌鸣。

堂西长笋别开门，堑北行椒却背村。
梅熟许同朱老吃，松高拟对阮生论。

欲作鱼梁云复湍，因惊四月雨声寒。
青溪先有蛟龙窟，竹石如山不敢安。

药条药甲润青青，色过棕亭入草亭。
苗满空山惭取誉，根居隙地怯成形。

华轩蔼蔼他年到，绵竹亭亭出县高。
江上舍前无此物，幸分苍翠拂波涛。

草树知春不久归，百般红紫斗芳菲。
杨花榆荚无才思，惟解漫天作雪飞。

新年都未有芳华，二月初惊见草芽。
白雪却嫌春色晚，故穿庭树作飞花。

谁收春色将归去，慢绿妖红半不存。
榆荚只能随柳絮，等闲撩乱走空园。

湖光秋月两相和，潭面无风镜未磨。
遥望洞庭山水翠，白银盘里一青螺。

朱雀桥边野草花，乌衣巷口夕阳斜。
旧时王谢堂前燕，飞入寻常百姓家。

新妆宜面下朱楼，深锁春光一院愁。
行到中庭数花朵，蜻蜓飞上玉搔头。

山桃红花满上头，蜀江春水拍山流。
花红易衰似郎意，水流无限似侬愁。

回乐峰前沙似雪，受降城外月如霜。
不知何处吹芦管，一夜征人尽望乡。

寒山吹笛唤春归，迁客相看泪满衣。
洞庭一夜无穷雁，不待天明尽北飞。

汴水东流无限春，隋家宫阙已成尘。
行人莫上长堤望，风起杨花愁杀人。

水纹珍簟思悠悠，千里佳期一夕休。
从此无心爱良夜，任他明月下西楼。

伏波惟愿裹尸还，定远何须生入关。
莫遣只轮归海窟，仍留一箭射天山。

旅馆寒灯独不眠，客心何事转凄然。
故乡今夜思千里，霜鬓明朝又一年。

营州少年厌原野，狐裘蒙茸猎城下。
虏酒千钟不醉人，胡儿十岁能骑马。

雪净胡天牧马还，月明羌笛戍楼间。
借问梅花何处落，风吹一夜满关山。

相逢旅馆意多违，暮雪初晴候雁飞。
主人酒尽君未醉，薄暮途遥归不归。

渭城朝雨浥轻尘，客舍青青柳色新。
劝君更尽一杯酒，西出阳关无故人。

独在异乡为异客，每逢佳节倍思亲。
遥知兄弟登高处，遍插茱萸少一人。

桂魄初生秋露微，轻罗已薄未更衣。
银筝夜久殷勤弄，心怯空房不忍归。

渭城朝雨浥轻尘，客舍青青柳色新。
劝君更尽一杯酒，西出阳关无故人。

清风明月苦相思，荡子从戎十载馀。
征人去日殷勤嘱，归雁来时数附书。

京口瓜洲一水间，钟山只隔数重山。
春风又绿江南岸，明月何时照我还。

飞来山上千寻塔，闻说鸡鸣见日升。
不畏浮云遮望眼，自缘身在最高层。

爆竹声中一岁除，春风送暖入屠苏。
千门万户曈曈日，总把新桃换旧符。

江北秋阴一半开，晚云含雨却低回。
青山缭绕疑无路，忽见千帆隐映来。

百战疲劳壮士哀，中原一败势难回。
江东子弟今虽在，肯与君王卷土来。

金炉香烬漏声残，剪剪轻风阵阵寒。
春色恼人眠不得，月移花影上栏杆。

故园东望路漫漫，双袖龙钟泪不干。
马上相逢无纸笔，凭君传语报平安。

九月天山风似刀，城南猎马缩寒毛。
将军纵博场场胜，赌得单于貂鼠袍。

黄沙碛里客行迷，四望云天直下低。
为言地尽天还尽，行到安西更向西。

宣室求贤访逐臣，贾生才调更无伦。
可怜夜半虚前席，不问苍生问鬼神。

君问归期未有期，巴山夜雨涨秋池。
何当共剪西窗烛，却话巴山夜雨时。

初闻征雁已无蝉，百尺楼高水接天。
青女素娥俱耐冷，月中霜里斗婵娟。

嵩云秦树久离居，双鲤迢迢一纸书。
休问梁园旧宾客，茂陵秋雨病相如。

为有云屏无限娇，凤城寒尽怕春宵。
无端嫁得金龟婿，辜负香衾事早朝。

瑶池阿母绮窗开，黄竹歌声动地哀。
八骏日行三万里，穆王何事不重来。

曾逐东风拂舞筵，乐游春苑断肠天。
如何肯到清秋日，已带斜阳又带蝉。

未到名山梦已新，千峰拔地玉嶙峋。
幔亭一夜风吹雨，似与游人洗俗尘。

云母屏风烛影深，长河渐落晓星沉。
嫦娥应悔偷灵药，碧海青天夜夜心。

昨夜星辰昨夜风，画楼西畔桂堂东。
身无彩凤双飞翼，心有灵犀一点通。

北湖南埭水漫漫，一片降旗百尺竿。
三百年间同晓梦，钟山何处有龙盘。

从来系日乏长绳，水去云回恨不胜。
欲就麻姑买沧海，一杯春露冷如冰。

回望高城落晓河，长亭窗户压微波。
水仙欲上鲤鱼去，一夜芙蓉红泪多。

秋水悠悠浸墅扉，梦中来数觉来稀。
玄蝉去尽叶黄落，一树冬青人未归。

城郭休过识者稀，哀猿啼处有柴扉。
沧江白日樵渔路，日暮归来雨满衣。

骊岫飞泉泛暖香，九龙呵护玉莲房。
平明每幸长生殿，不从金舆惟寿王。

高楼风雨感斯文，短翼差池不及群。
刻意伤春复伤别，人间惟有杜司勋。

荷叶生时春恨生，荷叶枯时秋恨成。
深知身在情长在，怅望江头江水声。

想像咸池日欲光，五更钟后更回肠。
三年苦雾巴江水，不为离人照屋梁。

榴枝婀娜榴实繁，榴膜轻明榴子鲜。
可羡瑶池碧桃树，碧桃红颊一千年。

非关宋玉有微辞，却是襄王梦觉迟。
一自高唐赋成后，楚天云雨尽堪疑。

二年寄迹闽山寺，一笑翻然向浙江。
明月不知君已去，夜深还照读书窗。

辇毂繁华事可伤，师师垂老过湖湘。
缕衣檀板无颜色，一曲当时动帝王。

江上潮来浪薄天，隔江寒树晚生烟。
北风三日无人渡，寂寞沙头一族船。

黄梅时节家家雨，青草池塘处处蛙。
有约不来过夜半，闲敲棋子落灯花。

数日秋风欺病夫，尽吹黄叶下庭芜。
林疏放得遥山出，又被云遮一半无。

织女牵牛送夕阳，临看不觉鹊桥长。
最伤今夜离愁曲，遥对天涯愈断肠。

玉露金风报素秋，穿针楼上独含愁。
双星何事今宵会，遗我庭前月一钩。

昔日龌龊不足夸，今朝放荡思无涯。
春风得意马蹄疾，一日看尽长安花。

三月正当三十日，风光别我苦吟身。
共君今夜不须睡，未到晓钟犹是春。

九月九日眺山川，归心归望积风烟。
他乡共酌金花酒，万里同悲鸿雁天。

越女新妆出镜心，自知明艳更沉吟。
齐纨未足人间贵，一曲菱歌敌万金。

